# Elastic Compute Cloud

EC2 এর পূর্ণরূপ হলো Elastic Compute Cloud। সহজ বাংলায় এটি একটি Virtual Computer।
আপনার ল্যাপটপে যেমন CPU, RAM, এবং Hard Disk আছে, AWS-এর বিশাল ডাটা সেন্টারে থাকা হাজার হাজার শক্তিশালী সার্ভার থেকে আপনি আপনার প্রয়োজনমতো অংশ ভাড়া নিচ্ছেন।

- Elastic: এর মানে হলো আপনি চাইলে এক ক্লিকে ১টি সার্ভার থেকে ১০টি করতে পারেন, আবার দরকার না হলে কমিয়ে ফেলতে পারেন।
- Compute: মানে হলো প্রসেসিং পাওয়ার বা প্রসেসর।

## EC2 এর 'Under-the-hood' মেকানিক্স (৫টি পিলার)

একটি সার্ভার লঞ্চ করার সময় আপনাকে এই ৫টি জিনিস সিলেক্ট করতে হয়। এগুলো বুঝলে আপনি যেকোনো ক্লাউড ইন্টারভিউ ক্র্যাক করতে পারবেন:

1. AMI (Amazon Machine Image):
এটি হলো সার্ভারের Operating System (OS)। আপনি কি Windows চালাবেন নাকি Linux? AMI হলো সেই ওএস-এর একটি ব্লুপ্রিন্ট বা টেম্পলেট।

2. Instance Type (Family):
এটি ঠিক করে আপনার সার্ভারের শক্তি কত হবে।

> T3.micro/T2.micro: এগুলো ছোট কাজ বা শেখার জন্য (ফ্রি টিয়ারে পাওয়া যায়)।

> C-Series (Compute): যদি অনেক বেশি ক্যালকুলেশন লাগে।

> R-Series (RAM): যদি ডাটাবেসের মতো ভারি মেমোরি লাগে।

3. Storage (EBS - Elastic Block Store):
এটি হলো আপনার সার্ভারের Hard Drive। সার্ভার ডিলিট করে দিলেও আপনি চাইলে এই হার্ড ড্রাইভের ডাটা সেভ করে রাখতে পারেন।

4. Security Groups (The Firewall):
এটি ইন্টারভিউয়ের জন্য খুব ইম্পর্ট্যান্ট। এটি একটি Virtual Firewall।

- আপনি এখানে বলে দেন কোন পোর্ট খোলা থাকবে।

- যেমন: ওয়েবসাইট চালানোর জন্য Port 80 (HTTP) আর সার্ভারে ঢোকার জন্য Port 22 (SSH) খোলা রাখতে হয়। বাকি সব পোর্ট বাই-ডিফল্ট বন্ধ থাকে।

5. Key Pair:
এটি হলো আপনার ডিজিটাল পাসওয়ার্ড। সার্ভারে সিকিউরভাবে লগইন করার জন্য একটি .pem বা .ppk ফাইল ডাউনলোড করতে হয়। এটি ছাড়া আপনি সার্ভারে ঢুকতে পারবেন না।


## আপনার সার্ভারে ওয়েবসাইট চলছে না, ট্রাবলশুট করার প্রথম ধাপ কী?
- আমি প্রথমে Security Group চেক করব যে Port 80 বা 443 ওপেন আছে কি না। কারণ অধিকাংশ সময় ফায়ারওয়ালে পোর্ট ব্লক থাকলেই ওয়েবসাইট লোড হয় না।
