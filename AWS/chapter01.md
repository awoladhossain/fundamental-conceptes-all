# AWS Global Infrastructure


## AWS Region (রিজিয়ন)

রিজিয়ন হলো পৃথিবীর একটি নির্দিষ্ট ভৌগোলিক এলাকা (যেমন: উত্তর ভার্জিনিয়া, মুম্বাই বা টোকিও)। প্রতিটি রিজিয়ন একে অপরের থেকে সম্পূর্ণ আলাদা থাকে।

- কেন ব্যবহার করবেন? আপনি যখন কোনো সার্ভিস সেটআপ করবেন, তখন আপনাকে একটি রিজিয়ন বেছে নিতে হয়। আপনার কাস্টমার বা ইউজাররা যে এলাকার কাছে থাকে, সেই রিজিয়ন সিলেক্ট করলে ওয়েবসাইট দ্রুত লোড হয়।

## Availability Zones - AZ (অ্যাভেইলিবিলিটি জোন)

একটি রিজিয়নের ভেতরে থাকা এক বা একাধিক বিচ্ছিন্ন `ডেটা সেন্টারকে` বলা হয় `Availability Zone`। প্রতিটি জোনের নিজস্ব পাওয়ার, কুলিং এবং নেটওয়ার্কিং ব্যবস্থা থাকে।

- কেন ব্যবহার করবেন? যদি কোনো কারণে একটি ডেটা সেন্টারে আগুন লাগে বা বিদ্যুৎ চলে যায় (অর্থাৎ একটি AZ ডাউন হয়ে যায়), আপনার অ্যাপ্লিকেশনটি অন্য AZ-এ সচল থাকবে। একে বলা হয় High Availability।

## Edge Locations (এজ লোকেশন)

এগুলো রিজিয়ন বা AZ-এর মতো বড় ডেটা সেন্টার নয়, বরং এগুলো ছোট ছোট সার্ভিস পয়েন্ট যা সারা বিশ্বের প্রধান শহরগুলোতে ছড়িয়ে আছে। এটি মূলত AWS-এর `CDN (Content Delivery Network)` যেটাকে Amazon CloudFront বলা হয়, তার জন্য কাজ করে।

- কেন ব্যবহার করবেন? ধরুন আপনার মেইন সার্ভার আমেরিকায়, কিন্তু ইউজার বাংলাদেশে। এজ লোকেশন সেই কন্টেন্টগুলো (যেমন ছবি বা ভিডিও) ইউজারের কাছাকাছি কোনো লোকেশনে ক্যাশ (Cache) করে রাখে, যাতে ইউজার দ্রুত তা দেখতে পারে।


